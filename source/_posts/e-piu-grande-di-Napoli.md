---
title: è più grande di Napoli
date: 2018-12-24 00:12:00
categories:
- 课文
tags:
---
Pina: Ma cosa c'è da pensare ancora? È un ottimo posto di lavoro!

Andrea: Eh, lo so, anche lo stipendio è altissimo. Il problema è che questa catena alberghiera non è ancora presente a Napoli che, per me, è la città più bella del mondo.

Pina: Ma quali altre città ti hanno proposto?

Andrea: Roma, Milano, Firenze e Venezia. Forse per questo non riesco a decidermi.

Pina: Beh, io direi Roma. È più grande di Napoli, ricca di bellissimi monumenti.

Andrea: Sì, ma è anche meno ospitale di Napoli.

Pina: E di Milano cosa ne pensi? È una grande città, moderna, europea, vivace.

<!-- more -->

Andrea: Mah... Secondo me, è più frenetica che vivace. E poi mi mancherebbe il mare.

Pina: ...Allora, se non puoi fare a meno del mare, forse a Venezia ti sentirai a casa tua.

Andrea: Dici? No no, Venezia è fredda quanto Milano: guarda che poi spostarsi d'inverno con i vaporetti non è il massimo!

Pina: Già. Allora, non ti resta che Firenze: meno impersonale delle altre e poi, dai, è bellissima, una città d'arte.

Andrea: Bella sì, ma anche una delle città più care d'Italia! Per di più, d'inverno fa un freddo cane! No, no, grazie tante!

Pina: Se la pensi così, allora rinuncia a questo lavoro. Sai come si dice:" Casa, dolce casa"...
