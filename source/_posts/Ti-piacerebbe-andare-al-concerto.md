---
title: Ti piacerebbe andare al concerto?
date: 2018-10-10 19:23:18
tags: [意大利语,课文]
---
# Ti piacerebbe andare al concerto?

Simone: Senti, ti piacerebbe andare al concerto domenica prossima?

Angela: Al "Concerto delle stelle"?! Mi stai prendendo in giro?

Simone: No, dico sul serio. Ci vorresti essere?

Angela: Certo che ci vorrei essere! Non mi dire che hai trovato i biglietti!

Simone: Quasi!

Angela: Come sarebbe a dire "quasi"? Ce li hai o non ce li hai? Perché so che sono andati a ruba.

Simone: Allora, ti spiego: un mio amico, Carlo, lavora per l'agenzia che organizza il concerto e mi ha promesso due biglietti.

Angela: Che bello! Senti, potremmo trovarne uno anche per Silvia? Va matta per Vasco Rossi ma, purtroppo, non è riuscita a trovare un biglietto.

<!-- more -->

Simone: No, questo sarebbe troppo! Non gli posso chiedere un altro biglietto! Anche se è un amico, mi manderebbe a quel paese! E avrebbe pure ragione!

Angela: Puoi sempre provare, no?

Simone: Sì, poteri provare, ma secondo me non ha senso!

Angela: Io, invece, penso che tu e il tuo amico potreste fare qualcosa.

Simone: Cioè?

Angela: Che ne so?... Potresti fare un regalo a qualcuno, per esempio.

Simone: Ma che dici?! Un regalo?! Sai quanto costeranno i nostri due biglietti?!

Angela: ...Hai ragione, tesoro. ...Senti, ti dispiacerebbe non venire al concerto?!!
